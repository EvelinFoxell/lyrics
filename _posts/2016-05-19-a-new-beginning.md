---
layout: post
title: "Äventyret börjar!"
date: 2016-05-19 07:00:00 +0100
categories: [blog, archive, pippi]
author: Evelin
---

## Vill du ha en fågel?

Igår kväll fick jag frågan. De hade hittat en övergiven liten fågel med röda kinder. Inte en undulat, vad heter de? Nymfkakadua! Jag har googlat som en tok för att få veta mer om henne. Vad äter de? Vad behöver de? Hur länge lever de? Var får man tag på allting?

Lägenheten jag hämtade henne i hade högar med skit, bokstavligen talat avföring från andra djur som också bott där. Den var inrökt, och det var hon också. Hon satt på buren när vi kom in, och flydde in i den när hon såg oss. Vi stängde den och skulle lägga en filt över för att hon inte skulle bli stressad och rädd, som vi läst på nätet att man ska göra, men pipet av skräck när vi kom med duken... Nä, hon fick komma med utan att bli övertäckt. Och hela vägen hem satt hon och tittade nyfiket och förundrat på världen omkring henne.

Väl hemma åkte hon rakt in i duschen. Buren fick en enkel städning och jag försökte iaf få ut lite av allt nikotin i hennes fjädrar.

Nu åker jag till jobbet och hoppas att hon mår bra när jag kommer hem. Det gick himla fort detta. Nu är jag med fågel.