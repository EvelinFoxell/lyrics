---
layout: post
title: "Pippikotten"
date: 2016-06-29 18:00:00 +0100
categories: [kotten, archive, blog]
author: Evelin
---

## Pippikotten

Jag såg på internet att en djurbutik i stan säljer nymfkakaduor. Jag ringde in till dem och frågade om de hade någon kvar och hur gammal den är. "2 år" svarade de. Jag kollade på blocket och facebook, men alla nymfkakaduor som är till salu/omplacering är max ett år. 2 är ju bättre än 1, men det är ju bäbisar i jämförelse med Pippi som är minst 15. Jag bestämde mig för att åka in.

Där satt han ensam i en bur i fågelrummet (fanns många fåglar i alla andra burar så inte helt ensam). Han var visst en omplacering och ett brev från den förra ägaren följde med, samt en påse tillhörigheter. Han är 15, inte 2! Nu sitter han i min bur och visslar och mumsar på pellets.

Min lilla Pippi har fått en kompis! Hon är jätteförtjust och vill göra allt för att komma nära, men han är inte riktigt redo för att träffa henne och allt nytt än. Vi får se hur det går.