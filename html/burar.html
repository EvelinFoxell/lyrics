<h1>Burar</h1>
<p>En Nymfkakadua måste enligt svensk lag ha en bur med en långsida 
som är minst 120cm med ett djup som är minst 70cm i kombination med 
en höjd på minst 80cm, dessa sammanlagt har en yta på 0,84kvm och 
det är också minimi ytan en nymf måste ha. <strong>Du måste enligt lag ha en
bur som uppfyller dessa kraven <em>även</em> om du alltid har buren öppen
och de få flyga fritt i hela huset dygnet runt.</p>

<h2>Köpa en laglig bur</h2>
<p>Burtillverkarna för de burar som köps in av djurbutiker tillverkar 
för den internationella marknaden; en marknad som tyvärr inte följer 
riktlinjerna som forskningen tagit fram för vad tamfåglar som minst 
behöver i buryta. Därför finns det väldigt få burar att köpa som är
lagliga, men misströsta inte! <strong>Här kommer det råd om hur du kan köpa 
en laglig bur!</strong></p>

<h3><a name="kattlycka" href="http://www.kattlycka.se/fagel.html" target="_blank">Kattlyckas Undulatbur 200 delbar</a></li></h3>
<p>Kattlycka har en bur/mindre voljär som är laglig till nymfkakaduor så 
länge man inte delar av den. Den heter Undulatbur 200 Delbar.</p>

<p>Det finns även en laglig bur som heter Papegojbur 144 Rez med s.k. 
papegojgaller, gallret är bredare på denna buren och det finns en 
liten risk att en nymf fastnar med huvudet i gallret. De flesta kan 
få in och ut sitt huvud genom gallret utan problem, men risken finns 
att de burrar upp fjädrarna och då blir dem som en kil som håller fast 
huvudet. De kan då få panik och skada sig allvarligt.</p>

<h3><a name="gd_victory" href="https://www.cyberzoo.se/fagel/fagelburar/undulat-fink-parakit-papegoja/gd-victory-pa-hjul-vitvit-100x76x182cm.html" target="_blank">GD Victory</a></h3>
<p>Denna bur säljs i flera olika butiker, både i fysiska djuraffärer och 
på webben så det är bra att kolla runt lite för bästa pris om du tänker 
köpa en, men det om du klickar på burnamnet ovan kommer du till en 
butik som säljer den.</p>

<p>"Men den här buren är ju bara 100cm bred!" Ja, men den är fiffig på 
det sättet att du kan lägga den ner så att höden blir bredden; då har 
den plötsligt innermått 156x72x97 cm (LBH) vilka är helt lagliga. Denna 
buren har ett bottengaller som du kan sätta fast och ha som sida. Du 
kommer inte kunna använda burens utdragbara plastbotten för att samla 
upp avföringen, men du har en laglig bur.</p>

<h3><a name="flexipet" href="http://flexipet.se/faglar/13-flexi-120">FlexiPet 120 <em>(eller större)</em> Aluminiumburar</a></h3>
<p>Det finns några få burbyggare som gör högkvalitativa burar med lagliga 
mått i Sverige. Deras minsta bur är inte laglig till Nymfkakaduor, 
men deras 120 och större är lagliga.</p>

<h3><a name="burbyggarna" href="http://www.burbyggarna.se/produkter">Burbyggarna Träburar</a></h3>
<p>Detta är ett annat företag som bygger lagliga burar för fåglar.</p>

<h3><a name="hundbur" href="https://www.cyberzoo.se/hund/transportburar-hund/transportbur-metall/hundtransportbur-svart-124-x-76-x-83-cm.html">Hax delux hundbur 48"<em>(ja du läste rätt)</em></a></h3>
<p>Det finns faktiskt hundburar med innemått på ca 121x72x80cm(LBH) och 
där burgallret har 3-3,5cm mellanrum. Förutom lagliga mått finns det 
flera positiva saker med dessa: De är billigare än någon annan laglig 
bur man kan köpa, även om du köper den i butik i Sverige. Dessa burar 
är ihopfällbara och lämpar sig ypperligt som resebur när du behöver ta 
med egen bur till ditt resmål och har med dina fåglar. Alla borde ha 
en extra bur som sjukbur eller karantänbur, om den inte används kan du 
bara vika ihop den och förvara den t.ex. under sängen eller i ett 
förråd.</p>

<p>Om du är en sådan som låter dina fåglar flyga fritt 24/7 och ändå 
måste ha en laglig bur är denna perfekt för dig.</p>

<p>Detta tips kommer med vissa hakar:</p>
<p>Du måste säkerställa att buren inte har bredare gallerbredd än 3,5cm, 
vid 4cm kan de få ut mer än bara huvudet och fastna, vilket kan både 
leda till skador till följd av paniken från att de fastnat eller död 
av att de kvävs. Du behöver ha översyn över dina fåglar i den här 
buren. Om du har en houdini som gör allt för att rymma kanske den här 
buren inte är säker, även om den är rymningssäker normalt sett finns 
det individer som ger sig tusan på att göra saker som skadar dem, 
även i burar speciellt anpassade för Nymfkakaduor och mindre fåglar.</p>

<p>Du måste också modifiera buren lite: botten på de här burarna har oftast 
väldigt stor gallerbredd på rutorna längst ner i botten. Det gör att 
din fågel kan vandra ut ur buren helt utan problem. Du behöver köpa 
trä eller plastskivor och täcka för dessa rutor så att buren ska 
räknas som rymmningssäker, vilket är ett lagkrav.</p>

<p>Du kan köpa dessa burar på Amazon eller Ebay mycket billigare än i 
Sverige, men du kan behöva betala tull och dyr frakt beroende på var 
du köper den samt att det ofta blir valutakonverteringskostnader. Jag 
köpte min på Ebay.uk och det kostade mig totalt 600kr.</p>


<h2>Bygga din egen bur</h2>
<p>Det absolut billigaste alternativet är att bygga din ege</p>


<h2><a name="faq">FAQ Burar</a></h2>

<p>Varför måste jag ha en laglig bur när mina fåglar alltid flyger fritt?</p>
<p>Om du har ett fågelsäkrat rum som de kan bo i själva utan att det finns 
någon fara för dem (så som t.ex. strömförande elutag eller sladdar som 
de kan komma åt) är det också ok, men man måste ha en laglig bur om 
man skulle behöva stänga in dem, även om det bara är den där enda 
gången på året då du inte kan se till att någon är hemma när du inte 
kan vara det under någon timme eller mer.</p>

<p>Det kanske känns underligt, men hur ska någon förutom du veta att dina fåglar 
faktiskt får flyga fritt 24/7? Lagen finns för att skydda djuren, inte för att
svartmåla ägarna. Det är många som ljuger om att deras fåglar flyger
fritt hela dagarna och "bara äter och sover i buren", för att man ska 
kunna utesluta att fåglar bor i för små burar måste alla ha en laglig 
bur. Punkt.</p>

<p>Är det ok att ha en för liten bur om ...?</p>
<p>Nej, det är inte ok att ha en för liten bur om det inte gäller extrema
undantag, som t.ex. sjukdom och en veterinär har ordinerat en mindre 
bur. Det finns möjlighet att söka anstånd hos Jordbruksverket om att
få lov att ha en mindre bur, men det är väldigt svårt att få det.</p>

<p>Hur är det med transportburar? De är ju mindre.</p>
<p>En transportbur är en högst temporär situation och det finns lagar för 
hur små dessa får lov att vara också.</p>