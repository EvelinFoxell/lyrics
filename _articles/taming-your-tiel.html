---
layout: default
author: Evelin Foxell
title: Att tämja en nymf
type: article
date: 2017-10-27 18:00:00 +0100
permalink: /articles/taming-your-tiel
description: Lite tips på hur man kan få en nymf tam.
---
<div class="article">
	<h3>Att tämja en nymf</h3>
	<p>
		Alla vill vi ju ha de där gosiga supertama nymferna som putsar dina ögonfransar, gräver in sig i ditt nackhår och älskar dig med den renaste kärlek man kan få. Men hur gör man?
	</p>
	<p>
		Först och främst vill jag påpeka att jag inte är en expert, de råd jag har är det som jag testat och har fungerat för mig och mina fåglar, som alla är gamlingar som aldrig litat på människor.
	</p>
	<p>
		Den trista sanningen är att tamhet är en individuell sak. Vissa nymfer är naturligt tamare än andra och svarar bättre på miljöträning och kan till och med tämja sig själva, medan andra verkligen kräver tid och energi för att ens få dem att gå upp på en pinne.
	</p>
	<p>
		En annan tråkig sanning är att tamhet inte alltid är en generell grej. Vissa individer ser alla människor som kli- och gosmaskiner med ett ändlöst förråd av godis, men oftast handlar det om en speciellt band mellan fågel och människa där de ser sin människa som sin partner. Bara för att en fågel var tam i sitt förra hem är det ingen garanti för att den är tama hos dig.
	</p>
	<p>
		Jag är en person som verkar för att man inte ska vara rädd för att adoptera äldre fåglar som kanske inte är tama. Det kräver mycket tid och tålamod, men det är värt det när du ser hur din fågel litar mer och mer på dig och bygger upp ett ömesidigt förhållande av vänskap.
	</p>
	<h3>Tips på metoder</h3>
	<p>
		Oavsett om det är en unge som inte litar på människor än eller en veteran som aldrig gjort det fungerar bastipset bäst; Ha godis de inte kan motstå i handen, erbjud det till dem. När de blir bekväma med den nivå som du har, kan man göra det lite svårare. Svårighetsgraden ska matcha suget efter godis, annars ger de upp.
	</p>
	<p>
		Exempel: <br/>
		Steg 1. Håll en bit hirskolv så att fingrarna inte är för nära den del de vill äta från.<br/>
		Steg 2. Håll fingrarna stegvis närmre fågeln.<br/>
		Steg 3. Erbjud bara en liten "klump" hirs från dia fingrar. Håll alla fingrar som inte håller i hirsen ihopknutna i näven. Flängande fingrar skräms!<br/>
		Steg 4. Håll din andra hand under handen med hirs.<br/>
		Steg 5. Gradvis flytta hirsen längre och längre bak från fågeln med din hand mellan er tills fågeln måste kliva upp på handen för att nå hirsen. De brukar fräsa åt den hand som de måste stå på, men då kan det vara bra att flytta tillbaka hirsen och medan den äter flytta ut den igen så att fågeln måste stå på handen för att komma åt.<br/>
		Steg 6. När din fågel är van vid detta kan du börja lära den kommandot "kliv upp" eller vad du vill kalla det, då associerar den att den måste kliva upp på handen för att få godis.
	</p>
	<p>
		Om det är alldeles för läskigt med hand så brukar armar vara bättre.
	</p>
	<p>
		Att ha en hel hirskolv har jag märkt kan skrämma skygga fåglar. Att endast erbjuda en del och hålla i den andra så att den inte far runt är ett sätt, böja hirskolven och erbjuda mitten är ett annat sätt som fungerat. Slutligen kan man också klippa av en del av kolven och ge. Jag brukar klippa ca 5cm om jag använder den metoden.
	</p>
	<p>
		Något jag också märkt är vikten av att vara självsäker och bestämd, men lugn. Är du för osäker blir fåglarna osäkra. Går det för långsamt få de känningar av att du "smyger" på dem och då är det en fälla med godiset. För fort och för aggressivt då känner de sig attackerade. Det som fungerar bäst är att fånga deras intresse, när de fokuserar på godiset så är jag målmedveten i att räcka fram godiset dit de når utan större problem men inte så att de känner att de måste backa. Då äter de och känner sig lugna. Mindre luddigt än så blir det inte; du måste själv observera din fågel och känna av vad som fungerar och vad som inte gör det. Hur nära du ska hålla, hur fort det ska gå och hur mycket mellanrum mellan hand och godis ska det vara är alla "hur långt är ett snöre" frågor där svaret är individuellt för varje fågel, och ändras varefter den litar mer på dig.
	</p>
	<p>
		Prata med din fågel! Ett rovdjur som smyger är tyst. Djur som har ljud för sig är ofarliga och speglar ofta en situation som är trygg. Varför skulle något djur våga ha för sig en massa ljud om det fanns massa rovdjur och andra farligheter som kan upptäcka dem i närheten? Varför skulle ett rovdjur avslöja sig med en massa ljud om det tänker jaga? Att prata med dem, speciellt under tamträning har varit väldigt framgångsrikt för mina gamlingar.
	</p>
	<p>
		Tålamod är en dygd, en dygd som du verkligen behöver när du ska tämja en fågel. Spendera så mycket tid som du bara kan med din fågel och se till att den får vara med. Nymfer är nyfikna, de vill gärna se vad dö gör och vill vara med runt dig. Håll dig lugn, prata med dem och hör du att de flyger, sitt still men inte spänd. De kanske vågar landa på ditt huvud, men duckar du då vågar de inte testa igen på länge. Sätt upp stabila sittplatser högre än du är men så nära dig som möjligt. Då kan de våga sig närmre.
	</p>
	<p>
		Det absolut svåraste är att lära sig tolka sin fågel. Mina tre tamaste honor gör alla samma sak som först ser ut som om de inte alls är handtama: De säger nej. Varför är oftast samma anledning; att de inte står rätt till. Skatan är gammal och har lite artros i tårna. Hon vill stå stadigt innan hon kliver upp på handen. Maggan som är en ungfågel vill också stå stadigt på ett så plant underlag som möjligt innan hon kliver upp. Pippi är jättegammal, amputerad och skruttig så hon vill inte bara stå rätt till, jag måste hålla handen på exakt rätt sätt med ett eller flera fingar placerade som hon kan ta stöttehjälp av för at hon ska våga kliva upp. Alla damerna är petiga med att det ska gå rätt till, och gör de inte det så väser de som om de aldrig sett en hand förut, men det är bara så de uttrycker att det inte är rätt. Ändrar man hur man håller fram handen eller flyttar den till ett bättre ställe att gå upp från så är det inga problem. De springer fram till min hand för de vill bli up-plockade, men inte på det sättet som jag först bjöd.
	</p>
	<p>
		Det går ibland också att "pressa" fågeln lite. De säger nej om de inte måste, då gäller det att vara lite enträgen och fortsätta hålla fram handen. Detta är inget jag rekommenderar för nybörjare för det är verkligen viktigt att lära sig när de säger nej bara för att de kan och när de säger nej för att de är rädda eller har något annat obehag som kommer att göra upplevelsen negativ. Då ska man absolut inte pressa på att de ska kliva upp! Kommunikationen mellan dig och din fågel måste vara rätt, <strong>du ska ALDRIG tvinga fågeln att göra något!</strong>
	</p>
	<h3>Kroppsspåk är din vän!</h3>
	<p>
		Jag är ju en riktig tok, så jag härmar mina nymfers kroppsspråk och det fungerar väldigt bra. Att smacka med läpparna och samtidit blunda åt dem är två av de mest efektiva kommunikationssätten jag hittat. Jag svarar också på när de ropar, är de oroliga svarar jag lungt. Är de glada svarar jag glatt, är de lugna svarar jag lugnt. Men att hela tiden engagera sig i dem är väldigt effektivt i att bli en flockmedlem. Kutter och pip, puss och blink. Jag är din kompis.
	</p>
	<br/>
	<p>
		Mitt sista tips är att aldrig straffa din fågel. Fåglar förstår inte straff, speciellt inte de som gör ont! Om de biter dig i en social situation (ej under träning!), pip till och visa att det gör ont. Gå därifrån om de vill vara med dig. Det kan de förstå. Gör jag dig illa så går du. Det är viktigt att man inte får dem att göra det sambandet med att de vill att du ska gå, då kommer de att bitas med flit för att du ska lämna dem ifred. Var lyhörd och försök fånga att de inte vill eller är obekväma. Lämna dem ifred!
	</p>
</div>