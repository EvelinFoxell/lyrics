---
layout: default
author: Evelin Foxell
title: "Inköpslista"
date: 2017-11-01 18:00:00 +0100
type: article
description: En enkel lista på lite saker du behöver köpa.
permalink: /articles/inkopslista
---

<div class="article">
	<h3>Inköpslista</h3>
	<p>
		Ok; du har tiden, ekonomin, är allergifri och allt är bara RÄTT för dig att skaffa fågel. Men vad behöver du köpa egentligen?
	</p>

	<h3>
		Samlad lista
	</h3>
	<ol>
		<li>Artfrände</li>
		<li>Bur <em>(Minst 120x70x80cm LBH)</em></li>
		<li>Matskålar <em>(Minst två)</em></li>
		<li>Vattenskål</li>
		<li>Sittpinnar</li>
		<li>Leksaker av olika slag</li>
		<li>Bottenmaterial till buren</li>
		<li>Hållare för godis</li>
		<li>Sepiaskal</li>
		<li>Mineralsten</li>
		<li>Basfoder av bra kvalitet</li>
		<li>Grönsaker</li>
		<li>Godis av olika slag</li>
		<li>Kabelskydd</li>
		<li>Blomspruta som aldrig haft kemikalier i sig</li>
	</ol>
	
	<h3>Saker du inte behöver men som är bra att ha</h3>
	<ol>
		<li>Nattlampa</li>
		<li>Serveringsfat</li>
		<li>Höhållare</li>
		<li>Olika sittplatser att ha runt om i hemmet</li>
		<li>Massor med toapapper att torka bajs med</li>
	</ol>

	<p>
		Jag har lite fler bra att ha grejer <a href="/articles/bra_att_ha">listade i denna artikeln</a>.
	</p>

	<h3>Lite om vad du köper</h3>
	<p>
		Du kan hitta <a href="/articles/burar">de ställen jag vet om som säljer lagliga burar</a> här.
	</p>

	<p>
		Sittpinnar är väldigt viktigt att du köper i varierande storlekar. Det går att ha en enstaka rundstav, men du bör undvika dem. Jag rekommenderar att du tar kontakt med en släkting som har tomt med träd på eller en skogsägare och frågar om du kan få såga/knipsa några grenar. Då är de gratis OCH bra för fötter samt klor.
	</p>

	<p>
		Eftersom du måste ha en artfrände är det viktigt att ha minst två matskålar så att de kan äta samtidigt och inte behöver bråka om maten. De kan dessutom placeras på olika ställen så att de får äta ifred om de vill. Det finns många "vattenautomater" man kan köpa till fåglar, men nymfer - även om de givetvis kan lära sig dricka från dem - har svårt att dricka ordentligt från dessa; de vill gärna kunna doppa undernäbben i en skål och dricka på så vis. Det finns många tips på nätet om att köpa vattenautomater ämnade för gnagare, men dessa är inte alls bra för fåglarna; det finns inget naturligt med dem över huvud taget. Sätt vattenskålen högt och långt från maten om du vill minimera skräpet i vattnet. Du kommer att behöva byta vatten ofta, så är det bara. Ha gärna mer än en vattenskål också av samma anledning som maten.
	</p>

	<p>
		Leksaker är ett MÅSTE. Alla papegojor behöver underhållning. Om du skaffar pinnar i naturmaterial är det ofta en liten underhållning att bita i och barka av, men de behöver många olika saker, beroende på vad de tycker är roligt. Du måste inte köpa de dyraste leksakerna som finns i butikerna. Obehandlade glasspinnar kan bli bra leksaker. Det finns gott om tips på nätet (t.ex. facebook) hur man gör leksaker själv. Men tungan rätt i mun finns det billiga och säkra leksaker att köpa på Wish, ebay och aliexpress. Men köp INGET med speglar. Undvik tofsar och de pinglor som sitter på de flesta leksaker; de är gjorda i metall som inte är säker för fåglar.
	</p>

	<p>
		Hållare till godis och olika grönsaker behöver inte vara dyra; vanliga klädnypor kan fungera jättebra. Vad gäller blomsprutan så kan du välja om du vill köpa en sådan eller någon form av badkar. Vissa köper pajformar i glas och har som badkar. Det beror också på dina fåglar; vissa föredrar att bada, andra vill duscha.
	</p>

	<p>
		Kabelskydd är ett måste! Alla kablar som du inte kan gömma undan från fåglarna behöver hållas i ett kabelskydd. Även om du är med så kan en nymf gnaga igenom en kabel på ett enda bett! Är kabeln strömförande kan du gissa hur det går, men även om kabeln inte är strömförande är plasten/gummit i kablar inte giftfria och det kan göra din fågel sjuk om den får sig det. Nymfer är naturliga marksökare, friska nymfer som inte farit illa går ofta ner på golvet och plockar så säkra kablar även där!
	</p>

	<p>
		Hö är något som de flesta nymfer tycker är kul att pilla med. De äter inte så mycket av det men därför är det kul att köpa höhållarna för gnagare som är som runda bollar. Dessa kan du även lägga sallad, maskrosor och annat gott i om du vill.
	</p>

	<p>
		Nattlampor är inte alltid nödvändiga, men nymfer får lätt nattskräck och då kan en liten lampa som lyser upp lite göra det aningen tryggare för dem. Om du köper en dimbar lampa kan du även simulera solnedgång; då brukar nymferna vilja leta sig in i buren för att sova självmant.
	</p>
</div>